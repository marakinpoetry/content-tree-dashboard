---
author: Unknown
category: PM
content_hash: e44ba5057ebf57f6
content_type: blog_post
created: '2024-12-28'
department: marketing
document_id: marketing_content_blog_posts_що_таке_облік_часу_і_як_він_підвищує_маржу_сервісного_бізнесу_uk.md_2f7aca66
knowledge_value:
  applicability_score: 8.0
  impact_score: 8.0
  overall_score: 7.7
  uniqueness_score: 7.0
language: uk
last_validated: '2025-06-18'
modified: '2025-06-18'
original_id: 1259
source: mysql_migration
status: active
tags:
- blog
- migrated
title: Що_таке_облік_часу_і_як_він_підвищує_маржу_сервісного_бізнесу_uk
validation_status: valid
meta_title: Що таке облік часу і як він підвищує мар... | Worksection Управління Проектами
meta_description: підвищує маржу сервісного Дізнайтеся більше про ефективне управління
  проектами з Worksection.
keywords:
- завдання
- worksection
canonical_url: /blog/uk/що_таке_облік_часу_і_як_він_підвищує_маржу_сервісного_бізнес

hierarchical_tags:
  primary:
    category: topic
    value: strategy_strategic_planning

  content_attributes:
    stage: Pre-Registration
    content_type: article
    language: uk
---

# Що таке облік часу і як він 
підвищує маржу сервісного 
бізнесу

Сервісні компанії на ранніх етапах розвитку часто працюють хаотично та без
належного контролю ресурсів. Зазвичай це проявляється у відсутності системних
процесів і обліку часу. У цьому матеріалі ми розповімо, **як впровадити
системний підхід** до роботи сервісного бізнесу й обліку ресурсів з нуля на
прикладі уявної диджитал агенції.

  

###### Спочатку вся робота агенції обговорювалася в робочих чатах. Проєкти
клієнтів могли бути без чіткої структури. Узгодження і внесення правок займали
багато часу, а додаткові зміни від клієнта не фіксувалися. Згодом власник
зрозумів, що для ефективної роботи команди потрібен таск-трекер, у якому
зберігатимуться всі проєкти та завдання. Тому компанія впровадила
[Worksection](https://worksection.com/ua/) для централізації робочих процесів.

### Переваги впровадження таск-трекера

**![](/images/upload/Jak_vprovadyty_oblik_chasu_2.@x1.png)​​​​​​​​​​​​​​​​​​​​​​​​​​​​​​​​​​​​​​​**

  * **Стандартизація.** Менеджер один раз створює та налаштовує типові проєкти в системі, які використовуються надалі та економлять час.
  * **Централізація даних.** Більше не потрібно постійно моніторити статус завдання в командних чатах. Уся інформація про роботу компанії зберігається в одному місці. Видно, хто що робив і чим зайнятий зараз. 
  * **Прозорість** у взаємодії з клієнтами. Залучення клієнтів у проєкти підвищує їхню лояльність і спрощує процес узгодження.

​Перехід на командний таск-трекер розв’язав проблему агенції з організацією
роботи, проте питання обліку ресурсів залишилося неврегульованим.

## Для чого потрібен облік часу

### ![](https://cdn.jsdelivr.net/npm/emoji-datasource-
apple@14.0.0/img/apple/64/0031-fe0f-20e3.png) Пріоритезація клієнтів

Коли ви ведете клієнтські проєкти, різні замовники потребують різної кількості
уваги та часу — головного ресурсу агенції. Облік часу допомагає зрозуміти
**реальну кількість годин,** яку ви вкладаєте в проєкти та допомагає оцінити
їх прибутковість.

  

 _**Наприклад,** _компанія А є найбільшим клієнтом диджитал агенції. Однак
компанія А також забирає велику кількість часу на додаткові правки та
мікроменеджмент. У результаті замість проданих клієнту 80 годин команда
витрачає на проєкт 120, але ці +40 годин залишаються незафіксованими. Таким
чином, навіть з першого погляду «прибутковий клієнт» насправді може приносити
агенції збитки.

### ![](https://cdn.jsdelivr.net/npm/emoji-datasource-
apple@14.0.0/img/apple/64/0032-fe0f-20e3.png) Контроль часу команди

У сервісних компаніях кожна година роботи співробітників впливає на
прибутковість бізнесу. **Адже 70-80% витрат — це зарплати команди.**

  

Поки є постійний потік клієнтів, особливо за умов наявності передплат і
регулярних платежів, низька маржинальність проєктів може бути неочевидною.
Проте, коли замовлення зменшуються, наприклад, через спад у маркетингу чи
продажах, проблеми стають очевидними. Виплати співробітникам залишаються
сталими, а нових надходжень не вистачає, щоб перекривати збитки.

## Усвідомлення потреби обліку часу

Розуміючи, скільки часу та на що витрачає команда, можна розподіляти ресурси
ефективніше. Це допомагає розрахувати коректний внутрішній рейт і додавши
цільову маржу, продавати час агенції на вигідних для себе умовах.

### Облік часу також дає відповідь на наступні питання:

  1. **Скільки часу команда може виділити на клієнтські проєкти щомісяця?** Це фактично означає, яким «банком часу» володіє компанія.
  2. **Скільки часу команда реально витрачає на клієнтські проєкти?** Для перевірки відповідності фактичних показників з тими, що вказані в рахунках клієнтів.
  3. **Яка собівартість години роботи компанії?** Щоб дізнатись внутрішній рейт, який враховує всі витрати агенції та дозволятиме працювати в нуль. 

​​Отже, облік часу допомагає зробити портфель проєктів **прозорим і
керованим.** Завдяки цьому ви розумієте, які проєкти витрачають більше
ресурсів, ніж приносять грошей. Зібрані дані дозволяють змінювати стратегію,
аргументовано підвищувати плату та відмовлятися від невигідної співпраці.

## Складності впровадження обліку часу

![](/images/upload/Jak_vprovadyty_oblik_chasu_3.@x1_1.png)

### ![](https://cdn.jsdelivr.net/npm/emoji-datasource-
apple@14.0.0/img/apple/64/0031-fe0f-20e3.png)​​ Не всім бізнесам насправді
потрібен облік часу

​По-перше, не всі бізнеси потребують обліку часу. **Необхідність залежить від
типу компанії.** Наприклад, у креативних агенціях власнику бізнесу важливіше
розв'язання проблеми клієнта, ніж скільки це займе часу.

  

Проте, наприклад, у юридичних фірмах ситуація інша. Коли у компанії є 30
юристів із погодинною ставкою $200, важливо розуміти, як розподіляється їхній
час і на які проєкти він витрачається, чи не так? В цьому випадку типові
завдання потребують детального обліку годин для кращого планування, оцінки
ефективності та оптимізації витрат.

### ![](https://cdn.jsdelivr.net/npm/emoji-datasource-
apple@14.0.0/img/apple/64/0032-fe0f-20e3.png) Спротив команди

Впровадження обліку часу може викликати **негативну реакцію в команді.**
Менеджмент розуміє цінність такого обліку, але коли справа доходить до
впровадження спротив команди є неминучим. Деякі робітники сприймуть це як
спосіб додаткового контролю, а інші — як зайву бюрократію.

### ![](https://cdn.jsdelivr.net/npm/emoji-datasource-
apple@14.0.0/img/apple/64/0033-fe0f-20e3.png) Труднощі внесення даних вручну

Зазвичай облік часу починають із [таймшитів в Excel.
](https://worksection.com/ua/blog/worksection-vs-excel.html)Це означає, що
співробітники мають працювати в одній програмі, а дані про витрачені години
вручну оновлювати в іншій. **Такий підхід ускладнює** і без того непростий
процес впровадження погодинки.

### ![](https://cdn.jsdelivr.net/npm/emoji-datasource-
apple@14.0.0/img/apple/64/0034-fe0f-20e3.png) Відсутність відповідального за
впровадження

Без відповідального за процес впровадження, процес інтеграції швидко виходить
з-під контролю. Вже за тиждень багато хто починає вносити години напам’ять
щоп'ятниці. Це знижує точність і загальну ефективність обліку. Тому подбайте
про те, щоб була людина, яка контролюватиме дотримання нововведень, **постійно
моніторитиме та повідомлятиме вас про результати.**

## Як успішно впровадити облік часу

![](/images/upload/Jak_vprovadyty_oblik_chasu_4.@x1.png)

### ​![](https://cdn.jsdelivr.net/npm/emoji-datasource-
apple@14.0.0/img/apple/64/0031-fe0f-20e3.png) Встановіть чіткі правила та
подбайте про комунікацію

​Впровадження тайм-трекінгу потребує прояву політичної волі керівництва.
**Спершу поясніть команді цілі обліку часу.** Наголосіть, що він спрямований
на підвищення ефективності проєктів, а не на контроль команди.

  

**Створіть зрозумілий план із правилами** для всіх членів команди. Наприклад,
визначте, які типи завдань потрібно трекати і [як це треба
робити](https://worksection.com/ua/blog/guide-for-setting-up-hourly-billing-
in-worksection.html) за допомогою обраного інструменту. Надавайте регулярний
зворотний зв'язок та діліться з командою інформацією щодо успішності
впровадження.

### ![](https://cdn.jsdelivr.net/npm/emoji-datasource-
apple@14.0.0/img/apple/64/0032-fe0f-20e3.png) Призначте відповідального за
впровадження

Повинен бути відповідальний за впровадження обліку. **До його обов’язків має
входити** нагадування команді про трекінг часу та регулярний контроль
затреканого часу відповідно до плану.

### ![](https://cdn.jsdelivr.net/npm/emoji-datasource-
apple@14.0.0/img/apple/64/0033-fe0f-20e3.png) Мінімізуйте зайві дії

Тайм-трекінг повинен відбуватись у межах того ж інструменту, де команда фіксує
завдання. **Уникайте перемикання між інструментами,** щоб зайвий раз не
ускладнювати процес.

  

Розгляньте сервіси проєктного менеджменту з вбудованим тайм-трекером, такі як
Worksection. [Worksection](https://worksection.com/ua/) має інтегрований
таймер, з яким ви легко можете почати трекати час. Якщо ви використовуєте інші
продукти, такі як Asana, Jira або Trello, потрібно налаштувати інтеграції або
плагіни, наприклад, TimeDoctor чи Hourly.

### ![](https://cdn.jsdelivr.net/npm/emoji-datasource-
apple@14.0.0/img/apple/64/0034-fe0f-20e3.png) Перебудуйте систему мотивації

Щоб команда була зацікавлена в точному обліку робочого часу, варто перейти від
примусового внесення годин (PUSH) до заохочення (PULL), створивши систему
мотивації. Це можна зробити, прив'язавши виплату ставки до відпрацьованого
часу.

  

У сервісному бізнесі стандартом індустрії вважається відстеження **120 годин
зі 160 робочих у місяці.**

#### Система мотивації може виглядати так:

###### Працівник, який виконав норму у 120 годин, отримує повну ставку. За
меншу кількість годин — дохід знижується, а за понаднормову роботу, наприклад,
130 годин, надається невелика премія. Премія має бути помірною, а штраф за
недовиконання — відчутним.  
  
Це потрібно для того, щоб працівник виконував норму, але при цьому не
перепрацьовував і не вигорав.

### ![](https://cdn.jsdelivr.net/npm/emoji-datasource-
apple@14.0.0/img/apple/64/0035-fe0f-20e3.png) Вибудуйте звичку та інтегруйте
поступово

Важливо впроваджувати новий інструмент поступово. На перший місяць встановіть
відносно просту мету — **затрекати хоча б 60 годин зі 120,** даючи команді час
на адаптацію. Відповідальний за впровадження повинен перевіряти внесення годин
щодня протягом перших тижнів.

## Переваги впровадження обліку часу

Впровадження обліку робочих годин допомагає оцінити ефективність роботи та
підвищити прибутковість бізнесу:

  

![](/images/upload/Jak_vprovadyty_oblik_chasu_5.@x1.png)​​​​​​​​​​​​​

  1. **Точна оцінка собівартості послуг.** Дані про витрачений час дозволяють точно розрахувати собівартість послуг.
  2. **Коректний рейт для клієнтів.** Завдяки обліку часу компанія може точніше встановлювати годинні ставки для клієнтів.
  3. **Вибір прибуткових проєктів.** Зібрані дані допомагають оцінювати, які проєкти приносять більше прибутку, і обирати найвигідніші з них.
  4. **Підтримка продуктивності команди.** Тайм-трекінг запобігає перевантаженню, дозволяючи рівномірно розподілити завдання та уникнути вигорання.
  5. **Збільшення маржі.** Завдяки аналізу витрат часу та оверхедів можна оптимізувати ресурси та підвищувати маржу.

## ​Як правильний облік підвищує маржу

​Облік часу допомагає **краще керувати проєктами й збільшує маржу агенції.**
Коли бізнес знає, скільки часу витрачає на завдання, то може точно виставляти
ціни послуг і за потреби обґрунтовувати їх перед клієнтами.

  

** _Наприклад,_** якщо SMM-спеціаліст витрачає більше часу на виконання
проєкту, ніж очікувалося, компанія може пояснити клієнту причини спираючись на
реальну кількість відпрацьованих годин.

  

######  _**Як підвищити маржу сервісного бізнесу —[дивіться на
YouTube](https://www.youtube.com/watch?v=5chukDufm98)
![](https://cdn.jsdelivr.net/npm/emoji-datasource-
apple@14.0.0/img/apple/64/1f3a5.png)**_

### Розрахунок внутрішнього та зовнішнього рейту

Для правильного розрахунку рейту необхідно розрізняти два типи робочих годин:

  * **Billable Hours —** час, витрачений на роботу над проєктом замовника, за який ви отримуєте гроші.
  * **Non-billable Hours —** внутрішні зустрічі, навчання, адміністративна робота, яка не приносить прибутку напряму.

![](/images/upload/Jak_vprovadyty_oblik_chasu_13.@x1.png)​​​​​​​​​​​

  

Саме billable години є джерелом прибутку компанії. Тому під час розрахунку
внутрішнього рейту нам важливо знати їх точну кількість.

  

  * ​**Внутрішній рейт** — це вартість однієї години роботи агенції з урахуванням зарплат співробітників і оверхедів. 

**

**  
**

​​Оверхеди включають** непрямі витрати, такі як оренда, комунальні послуги,
маркетинг, зарплата адміністративного персоналу, операційні витрати тощо.
Простими словами, якщо у вас вимкнули електрику, а в генераторі немає
пального, ви зможете оцінити, скільки коштує година простою вашої компанії.

  

![](/images/upload/Jak_vprovadyty_oblik_chasu_7.@x1.png)​​​​​​​​​​

Отриманий внутрішній рейт показує, скільки коштує година роботи для агенції.
Інакше кажучи, за цим рейтом агенція працюватиме в нуль.

  

  * **Зовнішній рейт —** це ставка, яку агенція виставляє клієнту. Її розраховують на основі внутрішнього рейту з урахуванням бажаної маржі.

![](/images/upload/Jak_vprovadyty_oblik_chasu_8.@x1.png)

### ​Типові помилки при розрахунку зовнішнього рейту компанії

#### ​[Помилка 1] Не всі витрати враховуються в оверхедах

​Іноді в оверхеди можуть не враховувати всі витрати. Забувати про рахунки за
софт, бюджети на маркетинг або сплату за технічне обслуговування. Це
призводить до **занижених оверхедів,** які відповідно зменшують внутрішній та
зовнішній рейт.

  

У результаті здається, що ви можете продавати свої послуги за нижчою ціною,
ніж конкуренти, не втрачаючи маржу.

#### [Помилка 2] Не розуміння реальної кількості billable годин

Бізнесу важливо точно вирахувати не тільки оверхеди, але й знати **скільки
годин команда реально витрачає на клієнтські проєкти.** Тільки після цього
можна рахувати свій зовнішній рейт та виставляти рахунки клієнтам.

### Неправильний розрахунок зовнішнього рейту

На прикладі власника диджитал агенції ми покажемо,**які наслідки має
розрахунок зовнішнього рейту без урахування реальних годин.** Це всього лише
умовний приклад. Важливо розуміти, що від компанії до компанії дані будуть
змінюватись.

  

_**Припустимо,** _власник вважає, що команда з 5 співробітників працює
стандартно, по 160 годин на місяць. Сума зарплат і оверхедів становить
$10,000, сумарна кількість годин — 800 (5 людей × 160 годин = 800 годин). З
цими показниками ми отримуємо:

  

![](/images/upload/Jak_vprovadyty_oblik_chasu_9.@x1.png)​​​​​

  

Проте власник не має інформації щодо **реального банку часу** — кількості
годин, витрачених на роботу. Тому ця цифра значно нижча справжнього
внутрішнього рейту.

  

**_Наприклад,_** агенція впровадила облік часу з цільовим показником 120
затреканих годин на місяць (разом billable і non-billable). Це стандарт у
галузі для збереження ефективності розрахунків без вигорання команди через
надмірний тиск. В результаті виявилось, що тільки 100 годин на місяць команда
фактично витрачає на клієнтські проєкти.

  

Отже, загальна кількість billable годин становить 500 (5 людей × 100 годин =
500 годин). Саме billable години важливі для розрахунку внутрішнього рейту,
адже **вони приносять дохід компанії.** Таким чином, реальний внутрішній рейт
буде:

  

![](/images/upload/Jak_vprovadyty_oblik_chasu_10.@x1.png)  

Тож використовуючи некоректно порахований показник 12.5 доларів, замість
реальних 20 доларів, із бажаною маржею у 30% агенція виставляє **низький
зовнішній рейт.**

  

![](/images/upload/Jak_vprovadyty_oblik_chasu_11.@x1.png)  

Як бачите, такий рейт не покриє всіх витрат компанії з нашого прикладу і
**бізнес працює в мінус.** Тому диджитал агенції необхідно було почати
фіксувати billable та non-billable години, щоб заробляти на реалізованих
проєктах.

  

Залежно від ваших розрахунків компанія може працювати в нуль, мати низьку
маржинальність або взагалі бути збитковою. Всі показники індивідуальні.
Правильний розрахунок внутрішнього рейту дає змогу оцінити вигідність проєктів
та вжити заходів для їх оптимізації.

## Worksection — компас для підвищення маржинальності

Впровадити погодинку складно, але компанії, які наважуються на цей крок,
отримують значно більше контролю над своїм бізнесом.
[Worksection](https://worksection.com/ua/) є ефективним інструментом для таких
завдань, оскільки дозволяє **стандартизувати роботу й накопичувати дані про
витрачений час.**

  

Це допомагає краще розуміти продуктивність команди, оцінювати, які клієнти
приносять прибуток, а які — ні, і рухатись в сторону прибутковості та росту.

* * *

_[Далі за посиланням,](https://worksection.com/ua/blog/guide-for-setting-up-
hourly-billing-in-worksection.html) на прикладі диджитал-агенції, ми покажемо,
як налаштувати ефективний облік часу в Worksection і уникнути типових
помилок._

​