---
author: Unknown
category: Кейси
content_hash: fe2c82e58821233d
content_type: blog_post
created: '2019-03-26'
department: marketing
document_id: marketing_content_blog_posts_kwa_sound_production_як_ws_допоміг_відстежувати_дедлаини_і_позбавив_від_хаосу_uk.md_e47a1728
knowledge_value:
  applicability_score: 8.0
  impact_score: 8.0
  overall_score: 7.4
  uniqueness_score: 6.0
language: uk
last_validated: '2025-06-18'
modified: '2025-06-18'
original_id: 587
source: mysql_migration
status: active
tags:
- blog
- migrated
title: KWA_Sound_Production_як_WS_допоміг_відстежувати_дедлаини_і_позбавив_від_хаосу_uk
validation_status: valid
meta_title: KWA Sound Production як WS допоміг відст... | Worksection Управління Проектами
meta_description: допоміг відстежувати дедлайни Дізнайтеся більше про ефективне управління
  проектами з Worksection.
keywords:
- worksection
canonical_url: /blog/uk/kwa_sound_production_як_ws_допоміг_відстежувати_дедлаини_і_п

hierarchical_tags:
  primary:
    category: business_type
    value: media

  content_attributes:
    stage: Pre-Registration
    content_type: article
    language: uk
---

# KWA Sound Production: як WS 
допоміг відстежувати дедлайни 
і позбавив від хаосу

## Summary

Worksection допоміг KWA Sound Production налагодити комунікацію і навести
порядок. Зараз ніхто не записує в особисті блокноти замітки і не клеїть
стікери на робочому столі. Вся потрібна інформація тепер в комп'ютері.

## Про компанію

KWA Sound Production — це студія повного циклу виробництва звуку для фільмів,
серіалів, ігор та реклами. Також ми поставляємо звукове обладнання на місця
зйомки, де компанії-клієнти можуть найняти наших спеціалістів із запису й
обробки звуку. Первинний запис і переозвучування персонажів, спецефектів і
навіть побутових звуків на екрані — наша робота.

![](https://worksection.com/images/upload/kwa_1_1.@x1.jpg)

  

Більше 80% українських серіалів і фільмів випущені і записані за допомогою
наших спеціалістів й після пост-обробки в KWA Sound Production. Робота студії
— як постійний конвеєр, де в роботі завжди понад 50 серій. Тільки-но ми
завершуємо роботу над одним проектом, з’являється новий.

  

#### У нас велика команда, яка поділена на 3 основних відділи.

Зараз KWA Sound Production — це актори озвучування, які працюють на майданчику
і в студії, звукорежисери і фолі-артисти. Відділ, яким я керую, — виробництво
телевізійних серіалів. Тут ведеться робота з постобробки звуку. Саме тут
голоси акторів набувають глибоке «кіношне звучання».

  

![](https://worksection.com/images/upload/kwa_2_1.@x1.jpg)

  

Робота відділу синхронних шумів — це те, про що звичайний глядач, побачивши
улюблений фільм або серіал, навіть не здогадується. Коли головний герой бере
ключі від автомобіля зі столу, то лунає характерний дзвін металу ключів, який
б'ється об дерев'яне полотно столу. Під час запису кіно ці звуки досить
плоскі, адже увага акцентується на персонажеві.

Щоб записати такі звуки під час створення самого фільму, потрібно тримати
мікрофон ближче до джерела звуку, що є неможливим. Щоб це виправити, подібні
звуки записуються фолі-артистом в студії KWA Sound Production. Фолі-артист –
це спеціаліст за вилучення звуку з побутових предметів, які додаються в
процесі пост-продакшну.

  

  

## Оптимізація роботи

Ми починали, напевно, як і всі компанії з таблиць Excel і чатів.

Таблиці допомагали нам, коли потрібно було вести кілька проектів паралельно
один одному. Через деякий час проектів стало так багато, що **таблиці не могли
умістити всю інформацію.** Крім того, збільшилась кількість спеціалістів у
компанії.

Ми перенесли комунікацію в месенджери, де можна навіть файлами обмінюватися.
Все було добре допоки, чати почали перетворюватися на звалище для обговорень.
Хлопці кидали в чат-групи кадри з фільмів і обговорювали картинки з інтернету
поза межами робочого часу. У такому режимі корисна і важлива інформація
втрачалася.

  

> Потрібно було місце, де можна чітко призначити спеціаліста на конкретну
> роботу, і щоб це бачила вся команда. Важливо, щоб там можна було ділитися
> подробицями завдання і залишати коментарі.

  

**Так і народилася ідея про пошук професійного інструменту з управління
проектами, де будуть обговорюватимуться всі робочі моменти і задачі.**

  

  

## Як вибирали таск-менеджера

Наразі є дуже багато гарних рішень. Ми розглядали системи від зарубіжних
компаній, але там було дуже багато незрозумілих функцій, а також відсутність
російської та української мов.

  

Дивились огляди на різні програми, дещо навіть пробували самі, але вибір
припав на Worksection. Нас підкупило те, що ця система була простою: не треба
було витрачати багато часу, щоб у всьому розібратися. Головне завдання таск-
менеджера — спрощувати і прискорювати рутинну роботу з менеджменту всіх
процесів, з чим Worksection чудово справляється.

  

> Забігаючи наперед, скажу, що і функціоналом ми теж задоволені. Незважаючи на
> простоту, зараз ця система допомагає нам вести купу проектів командою із 30+
> чоловік.

  

## Адаптація команди

Для когось це було порятунком, тому що весь список справ тепер доступний
особисто кожному. Більше не треба тримати все в голові, а можна відкрити
Worksection і подивитися, що потрібно зробити.

  

Але є одне «але». У нас є справжні фахівці своєї справи, у яких процеси роками
налагоджені на автоматичному рівні. За такими людьми не потрібно ретельно
наглядати, тому вони використовують Worksection тільки на рівні: подивитися,
що треба зробити, і відмітити, що зроблено. Це допомагає нам оцінювати
**загальний прогрес проекту.**

  

  

## Наш основний інструментарій в системі

На адаптацію до всіх процесів витрачено часу не більш як 2 тижні. Хтось почав
відразу працювати через Worksection, а хтось згодом, але все одно дійшов
висновку, що це корисно і зручно.

  

Ми дотепер ставимо одне одному нескладні усні завдання. Однак все важливе
тепер фіксується у вигляді задачі Worksection. Для роботи ми використовуємо
такі функції системи:

  

  * **Проекти, задачі і підзадачі**

Основний інструмент компанії — це список задач. Перевага Worksection у тому,
що система перетворює складну ієрархію задач в простий список зі зручними
фільтрами.

  

Проект — це папка для задач. Для кожного клієнта ми створюємо окремий проект.
Це потрібно для того, щоб об'єднувати команду навколо замовлення клієнта.

  

![](/images/upload/KWA_Projects.@x1_2.png)  

  

Кожній задачі можна призначити відповідального, поставити їй термін виконання,
пріоритет, позначити міткою, написати технічне завдання і прикріпити файли. А
найголовніше (і що круто) – до задачі можна прикріпити підзадачі і чек-листи.

  

![](/images/upload/KWA_Tasklist.@x1_1.png)  

  

Чек-лист - окрема історія. Це як список покупок, в якому можна викреслити
виконані пункти. Список завдань показує всім, які пункти, коли і ким виконані.

  

![](/images/upload/KWA_Shecklist.@x1_1.png)  

  

##

####

  * Терміни

Нам важливо стежити за дедлайнами. Замовник хоче отримати готовий продукт і
визначає чіткі часові межі.

  

Всі терміни вже відомі на етапі планування, як тільки отримано новий проект. У
цьому нам допомагає розуміння того, скільки часу займає кожен процес.
Переозвучування декількох серій може зайняти тиждень, створення ефектів і
шумів від одного до двох тижнів. Терміни задач заносяться в Worksection.

  

> Проектний менеджер може належним чином спланувати роботу щодо термінів, а
> співробітник завжди знає часові межі: коли і яку задачу потрібно виконати.

![](/images/upload/KWA_Deadline_choose.@x1_1.png)  

  

####

  * Діаграма Ганта

Це другий важливий інструмент, який ми використовуємо для візуалізації нашого
прогресу. На діаграмі видно часові межі кожної задачі, пріоритет,
відповідального. Все одразу видно.

  

![](/images/upload/KWA_Gannt_Charts.@x1_1.png)  

  

Ще важливим є те, що на діаграмі можна проставляти залежність між задачами.
Коли у вас є цикл процесів, над яким працює ціла команда, то можна виставити
послідовність задач. Так, після завершення задачі [А] «Запис дубляжу»
автоматично відкриється задача [Б] «Зведення озвучування».

  

![](/images/upload/KWA_Gannt_Charts_Blur.@x1_1.png)  

  

####

  * Пріоритети

Ми ставимо пріоритети, щоб визначити основні та другорядні задачі. Це проста
функція, але вона допомагає впорядкувати довгий список задач і вибудувати
ієрархію для своїх дій.

  

![](https://worksection.com/images/upload/priority_kwa_x1.@x1.gif)

  

## Чим допоміг Worksection

Коли стало з’являтися більше проектів, а компанія поповнювалася новими
спеціалістами, часто виникали недомовленості й нечіткості. Хтось забував
створювати звіти, а хтось неправильно розумів задачі і міг витратити робочий
день даремно.

> Worksection допоміг нам налагодити комунікацію і навести порядок. Зараз
> ніхто не записує в особисті блокноти нотатки і не клеїть стікери на робочому
> столі. Уся потрібна інформація тепер в комп'ютері

Месенджери стали тим, чим і мають бути - особистими додатками. Месенджери, як
Telegram, відмінно підходять для того, щоб спілкуватися з рідними, читати
новини або кликати колегу на обід. Але щодо робочих задач, месенджери
призводять до хаосу. З Worksection робочі процеси обговорюються безпосередньо
в задачі:

  

![](/images/upload/KWA_Commnets_in_task.@x1_1.png)  

  

## Кому підійде Worksection

Будь-якій компанії, де більше 2-3 проектів і 5 людей. Коли простих таблиць і
чатів стало замало, KWA Sound Production вибрав Worksection. Зараз у нас понад
80 серій у виробництві, які ми відстежуємо і якими керуємо через цей сервіс.

> Worksection - просте рішення, яке не вимагає підготовки та інших
> спеціалістів з питань проектного менеджменту для старту

* * *

  

Команді Worksection я бажаю подальшого процвітання. Розвивайтеся, щоб
допомагати бізнесу ставати продуктивнішим і полегшувати роботу фахівцям.

  

Від KWA Sound Production бажаємо всім людям дивитися більше хороших фільмів,
радіти життю і продуктивно працювати.