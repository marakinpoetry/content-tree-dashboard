---
author: Unknown
category: Кейси
content_hash: 222c7d1795a1796c
content_type: blog_post
created: '2023-10-10'
department: marketing
document_id: marketing_content_blog_posts_doitwell_ми_активно_тестуємо_project-системи_а_з_наикращими_партнеримось_uk.md_324d1a3a
knowledge_value:
  applicability_score: 8.0
  impact_score: 7.0
  overall_score: 7.1
  uniqueness_score: 6.0
language: uk
last_validated: '2025-06-18'
modified: '2025-06-18'
original_id: 1027
source: mysql_migration
status: active
tags:
- blog
- migrated
title: DOitWELL_Ми_активно_тестуємо_project-системи_а_з_наикращими_партнеримось_uk
validation_status: valid
meta_title: DOitWELL Ми активно тестуємо project-сис... | Worksection Управління Проектами
meta_description: project-системи, а з найкращими – Дізнайтеся більше про ефективне
  управління проектами з Worksection.
keywords:
- команда
- worksection
canonical_url: /blog/uk/doitwell_ми_активно_тестуємо_project-системи_а_з_наикращими_

hierarchical_tags:
  primary:
    category: business_type
    value: software

  content_attributes:
    stage: Pre-Registration
    content_type: article
    language: uk
---

# DOitWELL: “Ми активно тестуємо 
project-системи, а з найкращими – 
партнеримось”

Нещодавно команда Worksection оголосила про [оновлення Партнерської
програми](https://worksection.com/ua/blog/partners_update_2023.html), яка
дозволить нашим партнерам зростати ще швидше, збільшуючи свій прибуток та
допомагаючи іншим компаніям ефективно керувати командами і проєктами.

  

Одним із наших партнерів є
**[DOitWELL](https://doitwell.ua?utm_source=worksection&utm_medium=referral&utm_campaign=case)**
– провідна компанія з контролю якості відділів продажу в Україні. **Юлія
Кішинька** , співзасновник компанії DOitWELL, та **Олена Топтуненко** ,
бізнес-аналітик, спеціаліст із впровадження project-систем, розповіли про
досвід інтегрування різних сервісів для клієнта, переваги впровадження
Worksection та побудову внутрішніх правил роботи з клієнтом.

## Розкажіть про DOitWELL та з чого починалась компанія?

DOitWELL почалась 7 років тому як **агентство стратегічного маркетингу.** Але
ми завжди були заточені під клієнта, слухали що наразі болить українським
компаніям, в чому потрібна допомога. Запити змінювались з часом і ми
змінювались: додавали послуги та міняли формати і ось вже 3 роки, як ми –
**DOitWELL** _360° sales: do sales, do service, do business.  
  
![](/images/upload/Skrin_iz_say_tu.@x1_1.png)  

###### _Із сайту компанії DOitWELL_

_

######  Ми прийшли до формату 360° навколо продажів і працюємо з усіма
аспектами, які впливають на продажі компанії.

Наша команда досліджує бізнес-процес продажів, оптимізує його та автоматизує
за рахунок CRM-систем, вивчає шлях клієнта, налагоджує взаємодію відділів
продажів та виконавчих відділів компанії, аудиює якість роботи з клієнтом,
збирає зворотний зв’язок від клієнтів.

## Чим займаються інтегратори і з якими запитами до вас звертаються клієнти?

Зараз ми робимо акцент саме на **автоматизацію продажів** і компанії приходять
до нас із запитом щодо інтеграції CRM-систем, щоб збирати та контролювати
ліди.

  

Але інтегратору потрібно розуміти картинку процесів компанії вцілому, щоб не
створити для клієнта CRM-систему відірвану від життя, яку він не зможе
масштабувати або ж взагалі використовувати. Тому ми аналізуємо шлях клієнта в
компанії** ** і за необхідності підключаємо додаткові сервіси, які дозволяють
не тільки прийняти запит від клієнта, а й якісно надати послугу, без втрати
інформації передати клієнта з відділу продажів до відділу виконавчого.

  

І часто це якраз про project-системи, які ми активно досліджуємо, тестуємо, а
**з найкращими, як Worksection – партнеримось.**

  

В такій колаборації ми є максимально корисні для нашого клієнта.

## Розкажіть про досвід інтегрування сервісів, зокрема Worksection, для
клієнта

Нещодавно **ми впроваджували CRM-систему та Worksection для юридичної
компанії.**

  

Запит клієнта – легка система для обробки потенційних клієнтів та ведення
проєктів з можливістю працювати не тільки в офісі, а й “на бігу” між судовими
засіданнями. Акцент був саме на **організацію роботи юристів** та простоті й
швидкості їх взаємодії з відділом продажів.

  

![](/images/upload/Dashbord_projektu.@x1.png)

###### Дашборд проєкту в Worksection

  
Зірочку в задачу додавало те, що юристи раніше не користувалися жодними
сервісами для ведення проєктів і відповідно новинка могла викликати супротив.
А хто хоче сперечатися з юристами?!))

  

Від складної ERP-системи, перевантаженої функціоналом, і для відділу продажів
і для ведення проєктів – відмовились одразу.

  

Обрали лаконічний Pipedrive для відділу продажів та максимально легкий та
**візуально зрозумілий в роботі Worksection** для ведення проєктів.

## Що отримав клієнт у результаті впровадження Worksection?

За рахунок гнучких налаштувань прав доступу та побудови структури компанії у
Worksection, ми змогли розмежувати між собою різні відділи юристів так, що
керівник відділу бачив проєкти та завдання своїх юристів, а кожен з юристів
бачив тільки свої проєкти і завдання. Враховуючи конфіденційність юридичної
інформації кожного проєкту, це було дуже важливо.  
  
![](/images/upload/Product_people_UA.@x1.png)  

**Worksection чудово зінтегрувався з Pipedrive.** Ми реалізували створення
завдання у Worksection при виграші угоди у Pipedrive без будь-яких
кастомізацій та залучення програмістів.

  

![](/images/upload/Intehratsija.@x1.png)_

###### _У Worksection ви можете інтегрувати сервіс з іншими CRM-системами.
Детальніше про інтеграції[тут](https://worksection.com/ua/blog/crm-
integrations-2023.html#read)._

_

  
При цьому інтеграція враховує, яку саме послугу було продано відділом
продажів, і задача створюється на керівника юридичного відділу,
відповідального за цю послугу. В задачу автоматично передаються дані клієнта,
необхідні для подальшої роботи з ним.

  

###### Правильна організація алгоритму ведення юридичних проєктів у
Worksection дозволила керівнику компанії легко відслідковувати через дошки
Канбан стан кожного клієнта та його юридичної справи у кожному з відділів.

**Мобільна версія Worksection** дозволила юристам вносити певні помітки та
відслідковувати завдання навіть не перебуваючи в офісі. Отож сперечатися нам
не довелось:)

## Що для вас є найважливішим у сервісі-партнері, який ви інтегруєте?

DOitWELL дуже клієнто-орієнтована компанія. Ми вибудовуємо неконвеєрні
відносини з клієнтом та приділяємо багато уваги технічній підтримці наших
клієнтів. Будуємо внутрішні правила так, щоб бути завжди поруч та закривати
максимально швидко питання користувачів інтегрованих нами систем. Адже це, в
першу чергу, наш **репутаційний капітал на ринку послуг.**

  

І наше основне очікування від сервісів-партнерів – це **високий рівень
технічної підтримки.** І Worksection в цьому нас дуже потішив. Ми маємо окремо
виділеного під нас спеціаліста підтримки Worksection, який завжди на зв’язку
(навіть у неробочий час… бували моменти, довелось перевірити і таке). І він
дійсно вирішує наші питання та озвучені проблеми. Це для нас максимально
цінно. ​​​​