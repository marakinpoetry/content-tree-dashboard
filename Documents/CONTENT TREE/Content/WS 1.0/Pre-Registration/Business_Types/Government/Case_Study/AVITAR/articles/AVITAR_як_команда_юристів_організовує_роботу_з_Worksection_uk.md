---
author: Unknown
category: Кейси
content_hash: 33679bb3e1a2d12e
content_type: blog_post
created: '2023-10-31'
department: marketing
document_id: marketing_content_blog_posts_avitar_як_команда_юристів_організовує_роботу_з_worksection_uk.md_e1132b62
knowledge_value:
  applicability_score: 7.0
  impact_score: 5.0
  overall_score: 6.1
  uniqueness_score: 6.0
language: uk
last_validated: '2025-06-18'
modified: '2025-06-18'
original_id: 1037
source: mysql_migration
status: active
tags:
- blog
- migrated
title: AVITAR_як_команда_юристів_організовує_роботу_з_Worksection_uk
validation_status: valid
meta_title: AVITAR як команда юристів організовує ро... | Worksection Управління Проектами
meta_description: організовує роботу з Worksection Дізнайтеся більше про ефективне
  управління проектами з Worksection.
keywords:
- команда
- worksection
canonical_url: /blog/uk/avitar_як_команда_юристів_організовує_роботу_з_worksection_u

hierarchical_tags:
  primary:
    category: business_type
    value: government

  content_attributes:
    stage: Pre-Registration
    content_type: article
    language: uk
---

# AVITAR: як команда юристів 
організовує роботу з Worksection

**Євген Савельєв,** керуючий партнер юридичної компанії
[**Avitar**](https://www.avitar.legal/), розповів про роботу команди з
Worksection, у чому цінність сервісу для юристів та про переваги тайм-
трекінгу.

## Розкажіть про компанію та ваших клієнтів

[**Avitar**](https://www.avitar.legal/) – це міжнародна юридична компанія для
онлайн-бізнесу. **Наша спеціалізація** — супровід ІТ-компаній, які
розвиваються і масштабуються на ринки ЄС, США, Великобританії. Ми допомагаємо
з Corporate & Tax, Data Protection & Marketing compliance, а також
супроводжуємо інвест-угоди.

  

Компанія утворилась у 2018 році, коли Мирослав, мій партнер, повністю вийшов з
інхауса. Тобто зараз нашій **компанії 5 років.**

**  
**

![](/images/upload/Skrin_iz_say_tu.@x1_2.png)

###### Скрін із сайту[Avitar](https://www.avitar.legal/poslugi-ta-industrii)

  
За 2022 рік наша команда сильно виросла, але потім ми почали припускатися
помилок, хтось вигорів і люди почали звільнятися. Швидше за все, це сталося
тому, що ми були недосвідченими підприємцями, які допустили **багато помилок
всередині організації.** Тому зараз наша компанія переживає складні часи.

## Як ви прийшли до Worksection?

Вести фінансову звітність в Excel трохи набридло, хотілося якоїсь краси,
естетики і human face з точки зору видачі та внесення інформації. В результаті
**ми прийшли до Worksection,** тому що він найбільш зрозумілий для такого
бізнесу як ми. 1С – складний, Excel – часто не дає таку інфографіку, якої ти
потребуєш. До того ж, ми хотіли підтримати український бізнес.

## Які інструменти сервісу допомагають вам у роботі?

Круто, що Worksection дає змогу трекати час. Це взагалі класна тема, що ти
можеш **рахувати погодинку.** Тому що, коли ти ростеш – ти не рахуєш гроші в
дрібницях, хто скільки працює. А потім, коли у людей виростають винагороди,
людей стає більше – в тебе починається касовий розрив. Тоді ти починаєш
перейматися тим, хто над чим працює, або чи працює над проєктами, які не є
вигідними для нас.

  

![](/images/upload/Tay_mer.@x1_3.png)

###### Тайм-трекер у Worksection

  
Якщо ти запускаєш таку штуку, як трекінг часу і грошей, то будь готовий, що
**команда буде бунтувати.** Це було, по суті, однією зі складових того, чому
ми посипались: бо запустили це занадто пізно. Але воно класно дає зворотній
зв'язок по ефективності твого бізнесу.

  

Також ми активно використовуємо **Діаграму Ганта.** Це незамінний інструмент
під час роботи з довготривалими проєктами, які мають 20, 50 і більше задач.

## “З Worksection ясно, хто, коли, де і скільки…”

Ми одні з найкращих на ринку щодо **захисту персональних даних.** У цій справі
ми пішли на компроміс: ми все одно зберігаємо інформацію на наших базах даних,
а Worksection використовуємо як порт, тому що ця система для інших задач. Ми
не використовуємо її для великого зберігання, оскільки є ще пошта і велика
маса документів, підв'язаних під пошту.

  

Worksection, як інструмент, закриває іншу задачу: з ним ясно **хто, коли, де і
скільки.** Для нас це про гроші, про відповідальних, про час і про те, щоб усе
було чітко.

  

Я кажу всім одразу, що ми працюємо на Worksection. Інше мені навіть на думку
не спадає.

  

**Відео-інтерв’ю з Євгеном Савельєвим дивіться на нашому[YouTube-
каналі](https://youtu.be/qyfYRw2eV_8). **​​​