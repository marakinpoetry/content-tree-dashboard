---
author: Unknown
category: Кейси
content_hash: dacb1e7a3eb34576
content_type: blog_post
created: '2022-12-01'
department: marketing
document_id: marketing_content_blog_posts_brain_tank_як_створювати_креатив_і_не_вигорати_uk.md_1cec9c40
knowledge_value:
  applicability_score: 8.0
  impact_score: 5.0
  overall_score: 6.8
  uniqueness_score: 7.0
language: uk
last_validated: '2025-06-18'
modified: '2025-06-18'
original_id: 957
source: mysql_migration
status: active
tags:
- blog
- migrated
title: Brain_Tank_як_створювати_креатив_і_не_вигорати_uk
validation_status: valid
meta_title: Brain Tank як створювати креатив і не ви... | Worksection Управління Проектами
meta_description: креатив і не вигорати Дізнайтеся більше про ефективне управління
  проектами з Worksection.
keywords:
- команда
- worksection
canonical_url: /blog/uk/brain_tank_як_створювати_креатив_і_не_вигорати_uk

hierarchical_tags:
  primary:
    category: business_type
    value: agencies

  content_attributes:
    stage: Pre-Registration
    content_type: article
    language: uk
---

# Brain Tank: як створювати
креатив і не вигорати

Команда Worksection завітала до офісу креативної агенції маркетингових
комунікацій **[Brain Tank](https://braintank.ua/about-brain-tank/)**. Разом з
**Євгенієм Миронюком** , керуючим партнером зі стратегії, обговорили
важливість креативу та мінімального бюджету для запуску бренду, поговорили про
особливості віддаленої роботи для креативних агентств та те, як виділятися
серед конкурентів.

  

**Коротка довідка:**

**Brain Tank** — це креативна агенція маркетингових комунікацій повного циклу,
заснована у 2004 році Євгеном Миронюком та Андрієм Франчуком, що пройшла шлях
від inhouse-PR медіа-холдингу, крізь рекламну агенцію Royal® Advertising прямо
в групу компаній, об’єднаних в 2019 році у високоефективну промо «машину» —
BrainTank.

## Що таке Brain Tank і яка роль керуючого зі стратегії в роботі агентства?

**Brain Tank** – це маркетингова агенція. У своїй роботі ми реалізуємо
практично все, що передує медіа-розміщенню, а саме: креатив, планування
механіки та активації. Якщо коротко, то ми аналізуємо те, як влаштовані
бізнес-процеси, і намагаємося згідно з цим реалізувати **рекламний продукт.**

## Чим Brain Tank виділяється серед конкурентів?

Наша головна особливість — це **гіперадаптивність.** Це означає, що ми вміємо
працювати та вирішувати завдання в умовах обмежень, оскільки вони не є для нас
фактором, що дестабілізують. Друге — у нас повний **" офшор інформації".**
Тобто, усі наші команди мають доступ до всіх минулих напрацювань, накопичених
протягом роботи. Це допомагає нам посилювати нашу експертизу враховуючи
попередній досвід.

  

![](/images/upload/Projects.@x1_2.png)  

###### Приклади проектів маркетингової агенції Brain Tank

## Що допомагає вам налагодити роботу зокрема з міжнародними компаніями?

Один з засновників Worksection **Чінгіз Барінов** сказав, що _“систему
управління проєктами необхідно впроваджувати там, де вже є процедура
управління проєктами”._ Ми маємо і процедуру і систему, що забезпечило
структурованість і ефективну роботу команди. У сервісі управління проєктами
[**Worksection**](https://worksection.com/ua/) ми працюємо з 2013 року. До
цього ми спробували все від Мегаплан до Jira, але все було не те.

![](/images/upload/Worksection.@x1_23.png)  

Перевага Worksection в тому, що йому вдається “йти в ногу” з нашими
очікуваннями: там, де ми повинні масштабуватись, **Worksection пропонує
рішення** , яке дозволяє нам це зробити.

## Креатив чи бюджет — що важливіше для запуску бренду?

Питання бюджету у тому, щоб донести до аудиторії важливість певного продукту.
Якщо у нас є класна річ, яка робить дивовижні речі, але ми не маємо можливості
про це розповісти — нічого не станеться. Якщо ми розповідаємо про продукт,
який нічого не робить і ні на що не впливає, — теж нічого не станеться. Це все
паралельно існуючі сутності, які потрібно врахувати, тому що **без бюджету
нічого не вийде і без хорошої ідеї теж.**

  

###### “Завдання, сильно подрібнене на частини, не піддається менеджменту,  
а надмірно узагальнене — реалізації”

## Чи впливає віддалена робота на продуктивність команди?

Ні, тому що ніхто з нас не працює віддалено. Я чітко переконаний у тому, що
будь-який дух, який вимагає створення креативного продукту тут і зараз,
неможливо збурити на відстані. Працюючи в офісі, **ми знаходимось у тонусі,**
нас нічого не розділяє, і немає ментального змішування побутового і робочого.
Тут ми працюємо, разом створюємо продукт, але як тільки двері офісу
зачиняються — ми відпочиваємо.

## Що допомагає мотивувати команду?

Нас мотивує вирішення завдань, шляхів вирішення яких ми ще не знаємо. Звісно,
ми вирішуємо дуже багато рутинних завдань, які є частиною бізнесу. Проте нас
заряджає можливість вирішити саме такі складні задачі.

  
**Читайте також:** [ТОП 41 інструментів для продуктивності,  
які полегшують життя](https://worksection.com/ua/blog/best-productivity-
tools.html)

## Як ви дієте, коли дедлайни зриваються?

Перше, що ми робимо, — це фіксуємо помилку, миттєво намагаємося знайти
причини, мінімізувати наслідки та сповіщаємо про це всіх партнерів. Після
цього виходимо на воркшопи, де обговорюємо можливі шляхи вирішення. **Ми
ніколи не приховуємо помилок,** навіть якщо вони неприємні для всіх учасників.
Наші команди завжди дотримуються принципу відкритості.

## Як зберігати мотивацію та бажання працювати?

Мені дуже допомагає **тактика відчинених і зачинених дверей:** в офісі я
створю продукт, але принципово не займаюсь цим в інших місцях. І саме це
дозволяє мені вмикатися і вимикатися, коли це необхідно. Все як у м'язів:
напруга та розслаблення.

* * *

**Сподіваємося, що завдяки цій статті ви дізналися трохи більше цікавої
інформації про роботу маркетингового агентства, яка допоможе вам працювати
ефективніше та створювати свої круті продукти. Підписуйтеся на сторінку Brain
Tank у[Фейсбук](https://www.facebook.com/BrainTankAgency), щоб також
слідкувати за їх креативом і успіхами.**

  

**Повна версія інтерв’ю — на нашому[YouTube-
каналі](https://youtu.be/kO3x2ErfsXc). **