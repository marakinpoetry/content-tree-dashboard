---
author: Unknown
category: Кейси
content_hash: cb4e9be5eceffebc
content_type: blog_post
created: '2023-12-14'
department: marketing
document_id: marketing_content_blog_posts_letsmakesite_те_чого_не_бачиш_наочно_складно_утримати_в_голові_та_проконтролювати_uk.md_fdc75366
knowledge_value:
  applicability_score: 8.0
  impact_score: 7.0
  overall_score: 7.1
  uniqueness_score: 6.0
language: uk
last_validated: '2025-06-18'
modified: '2025-06-18'
original_id: 1060
source: mysql_migration
status: active
tags:
- blog
- migrated
title: Letsmakesite_Те_чого_не_бачиш_наочно_складно_утримати_в_голові_та_проконтролювати_uk
validation_status: valid
meta_title: Letsmakesite Те чого не бачиш наочно скл... | Worksection Управління Проектами
meta_description: наочно, складно утримати в Дізнайтеся більше про ефективне управління
  проектами з Worksection.
keywords:
- worksection
canonical_url: /blog/uk/letsmakesite_те_чого_не_бачиш_наочно_складно_утримати_в_голо

hierarchical_tags:
  primary:
    category: business_type
    value: agencies

  content_attributes:
    stage: Pre-Registration
    content_type: article
    language: uk
---

# Letsmake.site: «Те, чого не бачиш 
наочно, складно утримати в
голові та проконтролювати»

**Микита Ловіков,** СЕО та засновник веб-студії
[**Letsmake.site**](https://letsmake.site/) , поділився з нами досвідом
користування Worksection. Окрім того, Микита розповів про цікаві інсайти щодо
успішності та неуспішності проєктів, а також про те, як пріоритетність може
замінити дедлайни завдань.  
​​

## Розкажіть про вашу компанію

Ми – веб-студія **Letsmake.site** , розробляємо сайти під ключ. Наші клієнти –
стабільний малий та середній бізнес, який прагне ефективно себе презентувати в
онлайні, збільшити кількість клієнтів або розширити свій бізнес через вихід на
нові ринки і залучення пошукового трафіку.

## Поговоримо про особливості ваших проєктів

Результатом наших проєктів зазвичай є **створення нового сайту** або оновлення
функціоналу на існуючих. В залежності від формату і масштабу, це займає від 2
до 12 тижнів. А для розробки повноцінного корпоративного сайту під ключ в
середньому достатньо 6-8 тижнів.

  

Зазвичай в кожному проєкті бере участь **3-4 людини** , але для великих
проєктів ми залучаємо додатково вузьких спеціалістів на непрофільні роботи.
Плюс я, як власник студії, особисто задіяний на ключових етапах кожного
проєкту.

  

![](/images/upload/Letsmake.@x1_1.png)​​​​​​​​​​

###### Скрін із сайту Letsmake.site

## Чому, на вашу думку, трапляються неуспішні проєкти?

Неуспішні проєкти трапляються, коли в процесі роботи над проєктом трапляється
збій. Причому більшість проблем у проєктах розробки, за моїм досвідом,
трапляються саме через **збої в роботі і комунікації** менеджерського складу.

  

Якщо втрачається фокус на головному в поточний момент, дуже швидко можна
завалити будь-який проєкт.

Якщо говорити про успішність проєктів, то для мене це позитивний відгук від
клієнта, задоволеність команди результатом роботи та дотримання планових
показників по прибутку. А **індикатор цього успіху** – це трафік, продажі і
зростання бізнесу моїх клієнтів, що гарантує і мені професійний ріст. А
значить, і мого прибутку. Тому я зацікавлений, щоб сайти, які ми робимо, були
ефективними, а не просто красивими.

## Як ви прийшли до системи для управління проєктами?

Я користуюсь **Worksection** давно, десь з 2015 року. Пробував його спочатку
для особистих задач, потім запропонував і впровадив його використання в
компанії, де працював маркетологом на той момент. Цьому передував етап
**хаосу, блокнотів, Google-таблиць і Тrello.** Кількість проєктів зросла,
переключатись між дошками ставало все складніше.

  

Тому виникла потреба організовувати **контроль всіх проєктів в одному місці.**
Так я знайшов Worksection. І коли я започаткував власну справу, в мене не
виникало жодних сумнівів, який таск-менеджер мені потрібен для організації
процесів.

  

![](/images/upload/Dashbord_lets.@x1_1.png)​​​​

###### Дашборд проєкту в Worksection

## Як Worksection допомагає вам у роботі?

Worksection допоміг мені **вибудувати чіткий бізнес-процес.**

  

Всі задачі мають існувати в **таск-менеджері.** Бо те, чого не бачиш наочно,
складно утримати в голові і проконтролювати.

Також всі апдейти, результати обговорень і домовленості мають бути зафіксовані
в коментарях до конкретної задачі, якої вони стосуються. Є **перелік етапів,**
які проходить кожна задача (WAIT, DO, CONTROL, DONE). І для кожного етапу є
відповідальна особа.

  

Worksection підсвічує протерміновані задачі червоним. І коли в мене системно
тиждень за тижнем весь інтерфейс сервісу світився червоним від таких задач, я
задумався:

  

**_А чи здатен я взагалі контролювати майбутнє?_** – Ні.

**_Чи здатен я прогнозувати творчий процес інших людей?_** – Ні.

  

Все, що я можу, як менеджер – це визначити, що важливо робити в поточний
момент, і донести це до кінцевого виконавця.

  

Саме тоді я почав замість дедлайнів використовувати **пріоритетність задач.**

  

![](/images/upload/Priorytet.@x1_3.png)  

  

Інтерфейс Worksection перестав горіти червоним, в роботі команди зникла
напруга, а кількість успішних задач і проєктів почала стрімко зростати.

## Що є запорукою успішного проєкту?

Якісне планування і робота з ризиками, а також добре організована комунікація
за проєктом між всіма його учасниками.

  

**Основним критерієм успішного проєкту** я вважаю сукупну задоволеність всіх
учасників процесу: замовника, команди і себе як власника студії. А це вже
включає в себе і дотримання термінів/​якості/​вартості проєкту для замовника,
і цікавість проєкту для професійного росту команди, і планові показники по
рентабельності для мене.

Бо коли хтось залишається незадоволеним – **проєкт успішним не назвеш.**

## Яким компаніям, на Вашу думку, підійде Worksection?

Із власного досвіду знаю, що Worksection точно підійде будь-яким **малим і
середнім компаніям до 20-30 людей.** Хоча й для інших галузей і великих
компаній він теж буде корисний, бо система дає гнучку можливість організувати
будь-який процес: від продажів і маркетингу до рекрутингу і онбордингу
працівників.

  

Worksection як систему управління задачами і процесами для бізнесу можу
однозначно рекомендувати, бо в ній є все необхідне, щоб організувати роботу
компанії. Він цілком **useful і не бісить,** а це дуже важливо :)

​​​​​​​