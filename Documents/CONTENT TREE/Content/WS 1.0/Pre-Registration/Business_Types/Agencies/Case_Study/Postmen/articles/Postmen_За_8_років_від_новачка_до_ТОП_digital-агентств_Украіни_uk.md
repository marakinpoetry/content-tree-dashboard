---
author: Unknown
category: Кейси
content_hash: 16a73a2bfe44540a
content_type: blog_post
created: '2021-01-09'
department: marketing
document_id: marketing_content_blog_posts_postmen_за_8_років_від_новачка_до_топ_digital-агентств_украіни_uk.md_4625fa71
knowledge_value:
  applicability_score: 8.0
  impact_score: 8.0
  overall_score: 7.7
  uniqueness_score: 7.0
language: uk
last_validated: '2025-06-18'
modified: '2025-06-18'
original_id: 608
source: mysql_migration
status: active
tags:
- blog
- migrated
title: Postmen_За_8_років_від_новачка_до_ТОП_digital-агентств_Украіни_uk
validation_status: valid
meta_title: Postmen За 8 років від новачка до ТОП di... | Worksection Управління Проектами
meta_description: За 8 років від новачка до ТОП Дізнайтеся більше про ефективне управління
  проектами з Worksection.
canonical_url: /blog/uk/postmen_за_8_років_від_новачка_до_топ_digital-агентств_украі

hierarchical_tags:
  primary:
    category: business_type
    value: agencies

  content_attributes:
    stage: Pre-Registration
    content_type: article
    language: uk
---

# Postmen:
За 8 років від новачка до ТОП
digital-агентств України

**Ярослав Ведмідь** – керівник та засновник цифрової агенції Postmen. Основні
напрямки роботи: стратегія, креатив, брендинг і дизайн, контент-виробництво,
веб і відео-продакшн, медійна стратегія для маркетингових, культурних,
благодійних, освітніх проектів та програм.

  

### За 8 років від повного новачка до одного з ТОП агентств України

Агентство Postmen працює вже восьмий рік. Ми пройшли великий шлях становлення,
фактично, з офісу та двох людей - до команди у 60 чоловік зараз. Окрім того,
ми працюємо з великою кількістю фрілансерів та підрядників. Головна цінність
нашого агентства – ефективність.

  

> Для нас важливий точний зв'язок між зусиллями та результатом.

  

### Коли з’явилась думка перейти на почасову оплату праці?

На третьому році роботи. В колективі тоді вже було 20 чоловік. Я персонально
витрачав багато часу як фінансовий менеджер.

  

Довгий час ми працювали за моїм принципом фінансового менеджменту — це була
**концепція «тумбочки».** Що це означає? Якщо грошей в тумбочці стає більше —
все добре. Якщо менше — погано. Тобто принцип «тумбочка» жодного особливого
менеджменту не передбачає і це працює, поки команда маленька, а я, як власник,
був її невід'ємною частиною і на кінчиках пальців відчував і контролював усі
процеси.

  

Коли стає більше проектів, більше фахівців і департаментів, а у менеджерів
з'являється самостійність - ця концепція вже не працює.

  

  

### Тоді у нас виникло декілька запитань:

  

  1. Яким чином ми бюджетуємо свої послуги?
  2. Який наш продукт і скільки він коштує на ринку?
  3. Яким чином обліковуємо свої витрати? 
  4. Яким чином контролюємо усе, що відбувається у агентстві?

  

Ці запитання здаються легкими, коли «на борту» 5 або 10 людей і кілька
клієнтів, для яких ви робите все, що вони просять. Але коли команда стає
великою, а ваша позиція на ринку більш визначеною — вже ні.

  

* * *

  

## Як ви змінили систему фінансового обліку в агентстві?

Фактично, все сталось випадково (як і багато хороших речей зі мною є
випадковими). До мене в офіс прийшла знайома. Марія тоді була у декреті. Вона
має MBA, фінансову освіту, працювала як інвестиційний банкір.

  

Розказала, що батькові для маленької компанії побудувала фінансовий облік і
сказала, що має час та наснагу, аби побудувати кращу концепцію і для нашого
агентства. На той момент все ще працювала концепція “тумбочки”.

  

###### Я сказав: “Окей Маша, давай це зробимо”.

Перше, що сказала Маша: «Ми переходимо на погодинні рейти, тому що нам
потрібна точка опори для розрахунку витрат».

  

Бюджетування має бути зрозумілим та прозорим для нас і наших клієнтів. Лише
навколо цього можна розбудувати кращу фінансову систему”.

Спочатку «погодинка» фіксувалась наприкінці робочого тижня. Щоп’ятниці ми
заповнювали розбивку і вказували, чим займались протягом тижня.

  

## Що нам це дало?

  * Ми побачили, де прибуткові клієнти, а де збиткові.
  * Ми побачили, де прибуткові напрямки і сервіси, а де збиткові.
  * Ми почали трансформувати бізнес. Відключали клієнтів та напрямки, які були збитковими і почали більш впевнено та активно працювати з тими напрямками та сервісами, які приносили прибуток.

  

  

> Зрозуміли - таймтрекер працює. Тоді стало питання: «А як зменшити похибки?»

Почали підбирати платформу, яка могла б нам допомогти у вирішенні цього
питання. На цьому етапі розвитку у нас в роботі з'явилися таблички Google.

Якийсь час ми коливались між ресурсами, які використовує наш IT-відділ —
**Jira та Asana**. На цих платформах працював наш відділ web розробки. Але ці
платформи менше підходили для інших відділів агентства.

  

![](/images/upload/POSTMAN_tablytsa_sravnenye.@x1.png)  

#### **Зрештою, ми обрали Worksection.** Він тоді був набагато менше
розвинений. Це були 2015-2016 роки.

  

Фактично, ми зростали разом з Worksection. Передавали свої побажання щодо
функціоналу команді таск-менеджера.

  

### Що змінилось з появою Worksection?

  * **Перший результат з Worksection — звітність.**

70-80% витрат рекламного агентства — це заробітна плата співробітникам. Нам
дуже важливо розуміти витрати робочого часу.

Контроль цієї, найбільшої частини, дає нам розуміння **ефективності часу
[1],** який було використано для роботи над проектами та задачами. Тоді ми
можете чітко сказати про **стан справ з тим чи іншим проектом [2]** , сервісом
чи продуктом.

  

![](/images/upload/POSTMAN_reports.@x1_2.png)  

  * **Другий результат з Worksection — діалог з клієнтами.**

Клієнти бачать структуру проектів, вартість окремих робіт, кількість
витрачених годин для роботи над проектом, фахівців і їх погодинні рейти за цю
роботу. Клієнти бачать всю картину і можуть ставити запитання, на які у
агентства повинні бути відповіді, — наприклад, чи дійсно для конкретної задачі
потрібно 20 годин роботи спеціаліста? Можливо, потрібно більше, або менше?

  

![](/images/upload/Postmen_spysok_zadach.@x1_1.png)  

  

[3] **Таймер** допомагає точно рахувати час роботи і накопичувати знання
агентства — дані про процеси і продукти.

  

На основі звітності ми можемо домовитись з клієнтом про значні, або незначні
зміни у роботі над проектом, захищати бюджети або обговорювати зміни підходів
чи механік на більш дорогі, або навпаки — більш бюджетні.

  

Як використовуєте трекер часу у Worksection?

  

Рахуємо середню кількість годин по співробітнику. Але є відділи, для яких
важко робити погодинний облік.

  

![](/images/upload/Postmen_tchety_po_sotrudnykam.@x1_2.png)  

  

Наприклад — це відділ креативу. Чи ставити таймер, коли креативний копірайтер
в душі думає над ідеєю для ролика? Чи ставити таймер у відпустці, коли арт-
директор фотографує фактуру фарби, яка вигоріла на сонці, щоб використовувати
її в розробці візуальної айдентики пізніше? Коли у компанії є різні
департаменти, ви не можете мати один показник для вимірювання ефективності
роботи. Відділи дизайну і розробки мають різний зміст часу, який виділяється
на роботу.

  

### Чи використовуєте у агентстві якісь специфічні типи проектного
менеджменту?

Наш Web департамент працює у методології SCRUM. Відео продакш також працює в
SCRUM. Загалом, агентський бізнес зав'язаний на різних клієнтах. Нам треба
працювати з різними клієнтами. Хтось використовує SCRUM, а хтось — ні. Є
клієнти, з якими ми працюємо довго, системно та використовуємо для наших
спільних проектів SCRUM.

  

![](/images/upload/Scrum.@x1_3.png)  

  

> Ми бачимо один проект із продовженням на стороні клієнта, а клієнт бачить
> продовження на стороні нашого агентства. Фактично, ми стаємо однією
> системою.

  

  

### Чи є в вас внутрішня культура роботи з Worksection?

Спочатку у нас був просто «талмуд» або **Postmen Bible** — документ про все в
нашій компанії. Зараз все це зведено у єдину wiki систему, де кожен
співробітник може ознайомитись, наприклад, зі своєю посадовою інструкцією,
базами знань по проектам і продуктам, продуктовими пайплайнами і стандартами.

  

У найближчому майбутньому все це буде лягати в додаток, який буде просувати
проект і показувати, як клієнту, так і співробітникові агентства, де саме (на
якій стадії) перебуває проект, що має відбуватися далі та порівнювати
актуальний статус проекту із запланованим.

  

  

  

> **У нас є правило:** Якщо задачі немає у Worksection – цього немає ніде, і
> співробітник може завдання не виконувати.

  

## **Чи є у вас власний досвід роботи з Worksection?**

Ні, ще немає (ред.: посміхається). З введенням інновацій, ми намагаємось мою
роль в агентстві звести до стратегічної. Але буває, що я є активною частиною
проекту.

  

З початку року Worksection для мене — як особистий виклик. Я точно усвідомлюю
усі переваги таск-менеджеру.

Єдине, що це буде від мене вимагати часу, щоб фіксувати задачі та перевіряти
їх. Але це покращить мою взаємодію з колегами.  

  

  

### Що ще змінив Worksection у роботі агентства?

З Worksection нам зручніше, коли ми можемо пояснити клієнту що робимо. Чому
проект А, наприклад має Х бюджет, а проект B — Y бюджет.

  

**Наша мета через декілька років - повністю автоматизована система за
допомогою Worksection:**

  

  * Кожен співробітників має бачити результат та витраченні зусилля
  * Кожен клієнт має бачити бюджети та результати від роботи з нами
  * Ми маємо бачити свою ефективність

  

### **Це наше бачення автоматизації з Worksection через 2-3 роки.**