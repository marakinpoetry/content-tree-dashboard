---
author: Unknown
category: Кейси
content_hash: cd1096ea5add1398
content_type: blog_post
created: '2023-07-13'
department: marketing
document_id: marketing_content_blog_posts_marketing_office_маркетинг_цінність_worksection_і_правила_роботи_з_клієнтом_uk.md_0105ec76
knowledge_value:
  applicability_score: 8.0
  impact_score: 7.0
  overall_score: 7.1
  uniqueness_score: 6.0
language: uk
last_validated: '2025-06-18'
modified: '2025-06-18'
original_id: 1016
source: mysql_migration
status: active
tags:
- blog
- migrated
title: Marketing_Office_маркетинг_цінність_Worksection_і_правила_роботи_з_клієнтом_uk
validation_status: valid
meta_title: Marketing Office маркетинг цінність Work... | Worksection Управління Проектами
meta_description: цінність Worksection і правила Дізнайтеся більше про ефективне управління
  проектами з Worksection.
keywords:
- команда
- worksection
canonical_url: /blog/uk/marketing_office_маркетинг_цінність_worksection_і_правила_ро

hierarchical_tags:
  primary:
    category: business_type
    value: agencies

  content_attributes:
    stage: Pre-Registration
    content_type: article
    language: uk
---

# Marketing Office: маркетинг, 
цінність Worksection і правила 
роботи з клієнтом

**Аліна Кашапова** , лідер і засновник [Marketing
Office](https://marketingoffice.in.ua/), розповіла про цінність Worksection
для маркетингової команди, за якими правилами працювати з клієнтами і чому
важливо вчитися делегувати.

#### Про компанію:

[**Marketing Office**](https://marketingoffice.in.ua/) – це об’єднання
незалежних маркетологів та digital-спеціалістів, місія якого надавати
комплексні послуги з маркетингу вищої якості та перетворювати маленькі
українські бізнеси у великі.  
  
![](/images/upload/Komanda_MO_1_.@x1.png)  

###### Команда Marketing Office

## Як команда прийшла до Worksection?

Мені хотілося, щоб маркетологи, SMM-спеціалісти і команда в цілому були більш
організовані, системні. Я працювала з Worksection під час співпраці з різними
компаніями як маркетолог. Так я зрозуміла, що в майбутньому хочу вивести
роботу на якийсь таск-менеджер. На одній із зустрічей команди ми зрозуміли, що
нарешті дійшли до того рівня, коли ми можемо запровадити у роботу якусь
систему. Мені пропонували інші, але я вже була більш лояльна до Worksection,
тому після тестування **запровадила систему на всі проєкти одразу.**

  

На момент, коли ми тільки починали роботу в системі, **8 маркетологів
підтримали ідею впровадження** , і лише одна дівчинка сказала: “Я не можу,
мені некомфортно”. Тоді я зрозуміла, як круто я побудувала команду, що тільки
одна людина почала протестувати.

## У чому полягає глобальна ціль роботи з системою?

Глобальна ціль полягає в налагодженні **культури ведення проєктів.** Все має
бути чітко, і задачі мають бути чітко прописані по часу. Клієнт повинен
бачити, що ми робимо, і він має цінувати те, що ми робимо, як і сам працівник.

  

![](/images/upload/Marketing_Office_zavdannja.@x1_2.png)  
  

Зараз моя ціль – **підвищувати якість цього ком'юніті,** тому що в маркетингу
дуже багато спеціалістів, але разом з тим – дуже багато неякісних. Ця система
і те, як ми працюємо, є фільтром.

## Чи існують у вашій команді правила роботи з клієнтом?

Перше важливе правило – **бути джерелом натхнення.** Уявляємо
середньостатистичного підприємця, який робить купу задач, наймає команду,
виходить із зони комфорту, тому що він почав вкладатися в маркетинг. І ми
працюємо таким чином, що за рахунок маленьких і великих результатів робимо все
для того, щоб наприкінці він вийшов зарядженим на подальшу роботу і ще кращі
результати.

  

Наступне — **приносити клієнтові рішення, а не проблему.** Будь-яке питання ми
стараємось вирішити власними силами, або кажемо відразу, які шляхи вирішення
ми бачимо.

  

Одним словом, моя ціль – не бути черговою командою цього підприємця, яка буде
тільки приносити додаткові проблеми, тому що проблеми йому приносять усі.

## “Треба вчитися правильно делегувати”

Дуже популярним є таке упередження: якщо ти хочеш зробити щось класне – зроби
це сам. Це дурниці. **Треба навчитись правильно делегувати,** тому що, якщо ти
цього не робиш – виходить погано. Але якщо ти будуєш команду з правильних
людей, ставиш на нормальну систему алгоритм – вони, швидше за все, зроблять
крутіше.  
  
![](/images/upload/Komanda_i_klijenty.@x1.png)  

###### Команда та клієнти Marketing Office

## Для кого підійде Worksection і коли його варто впроваджувати?

Це маркетингові агентства, performance зокрема, а також агентства по роботі з
сайтами, де є комплекс їх розробки, просування, реклама, оптимізація тощо. І в
цілому, дійсно, **весь маркетинг:** SММ, таргетологи і так далі.

  

Систему можна впроваджувати навіть **від трьох проєктів.** Зрозуміло, що якщо
у мене зараз 25 учасників і 18 проєктів, то без такої системи не обійтися.
Мені треба в будь-який момент зайти в будь-який проєкт і побачити, що там не
порушені дедлайни, як виконується робота і скільки задач виконано. Без такого
сервісу, швидше за все, **не вийде масштабуватися,** тому що втратиться якість
надання послуг.

  

**Повне відео-інтерв’ю з Аліною Кашаповою дивіться на нашому[Youtube-
каналі](https://www.youtube.com/watch?v=eigcr_3lJrI&t=754s). **