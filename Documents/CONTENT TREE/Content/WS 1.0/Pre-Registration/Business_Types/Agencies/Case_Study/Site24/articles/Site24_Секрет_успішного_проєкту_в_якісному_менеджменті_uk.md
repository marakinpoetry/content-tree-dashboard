---
author: Unknown
category: Кейси
content_hash: 44d9de7fe425f25d
content_type: blog_post
created: '2023-10-12'
department: marketing
document_id: marketing_content_blog_posts_site24_секрет_успішного_проєкту_в_якісному_менеджменті_uk.md_011f3e76
knowledge_value:
  applicability_score: 8.0
  impact_score: 5.0
  overall_score: 6.8
  uniqueness_score: 7.0
language: uk
last_validated: '2025-06-18'
modified: '2025-06-18'
original_id: 1029
source: mysql_migration
status: active
tags:
- blog
- migrated
title: Site24_Секрет_успішного_проєкту_в_якісному_менеджменті_uk
validation_status: valid
meta_title: Site24 Секрет успішного проєкту в якісно... | Worksection Управління Проектами
meta_description: – в якісному менеджменті” Дізнайтеся більше про ефективне управління
  проектами з Worksection.
keywords:
- worksection
canonical_url: /blog/uk/site24_секрет_успішного_проєкту_в_якісному_менеджменті_uk

hierarchical_tags:
  primary:
    category: business_type
    value: agencies

  content_attributes:
    stage: Pre-Registration
    content_type: article
    language: uk
---

# Site24: “Секрет успішного проєкту 
– в якісному менеджменті”

**Катерина Золотарьова,** засновник та керівник [digital агенції
Site24](https://site24.com.ua/), розповіла, у чому роль SEO в просуванні
бізнесу, які є критерії та причини успішних і неуспішних проєктів, а також як
Worksection допомагає менеджерити роботу SEO-фахівців.

## Розкажіть про компанію та чим ви займаєтеся?

Ми – [**Site24**](https://site24.com.ua/), займаємось SEO-просуванням та PPC-
рекламою клієнтських проєктів. За всю нашу історію ми збільшили Google-трафік
**більш ніж 800 бізнесам** в Україні та за кордоном.

  

Наші клієнти – це українські та закордонні бізнеси, які пропонують те, що люди
гуглять, і які готові розвивати свої сайти. Ми не фіксуємось на конкретній
ніші: серед наших клієнтів є інтернет-магазини техніки, медичні клініки, IT-
компанії та багато проєктів у інших сферах.  

## Яка зараз роль SEO в просуванні бізнесу і кому SEO підходить найкраще?

SEO чудово працює з сайтами типових мас-маркет товарів та послуг з середнім та
великим асортиментом. Але, на жаль, **є бізнеси, де SEO не принесе користі,**
якщо наприклад на сайті дуже маленький асортимент, або ви продаєте якийсь
унікальний товар, який люди ще не шукають.

  

Ми підлаштовуємо сайти під пошуковий попит користувачів та вимоги Google, тому
якщо люди шукають, наприклад, “купити холодильник”, а ви продаєте їх з
достатнім асортиментом – у нас з вами є всі шанси отримати **топові позиції в
Google і регулярні продажі** з цього каналу.  
  
![](/images/upload/Skrin_iz_say_tu_SIte_24.@x1.png)

###### Із сайту digital агенції [Site24](https://site24.com.ua/seo-
prosuvannya/)

  

**Величезна роль SEO-просування** полягає в тому, що якщо порівняти всі канали
продажів по більшості сайтів, то частіше за все саме пошукове просування дає
найнижчу вартість залучення нового клієнта. І якщо його робити достатньо
якісно, то навіть після припинення роботи з SEO-фахівцями сайт збереже позиції
в Google і ви будете продовжувати отримувати клієнтів. Але на початку дійсно
треба добре попрацювати.

## У чому полягає специфіка та критерії успішності ваших проєктів?

Головний критерій успіху для нас – це **зростання Google-трафіку та продажів у
клієнтів,** а також їх задоволеність цими успіхами та нашою роботою.

  

Якщо говорити про тривалість проєктів, то тут все непросто. Для нашої роботи
**критичними є перші 2 місяці,** за які ми розуміємо, чи можуть наші правки
бути впровадженими на сайт, якщо ми говоримо про SEO-просування, і чи
прийнятну вартість ліда покажуть перші 2 місяці роботи контекстної реклами.
Якщо цей кризовий період успішно пройдено – ми, як правило, працюємо досить
довго. Інколи це півроку-рік до досягнення максимально можливого результату, а
інколи – це постійна співпраця місяць за місяцем.

  

Трапляються й неуспішні проєкти, як у в будь-якої команди, яка не соромиться в
цьому зізнаватися. Головна причина – **дискомунікація на старті робіт.** Коли
ми не доносимо або клієнт не хоче чути реалістичні прогнози, ризики або
необхідний час досягнення результатів. Також бувають складнощі з неготовністю
з боку клієнта впроваджувати необхідні зміни на сайті.

## "З Worksection був метч з першого погляду..."

Ми впровадили роботу з Worksection буквально **з першого місяця роботи** нас
як агенції. У мене відразу було розуміння, що процеси управління проєктними
задачами та фінансами не можна вести “на колінці”, тому що це **основа
здорового функціонування команди.** І якщо на етапі фрілансу можна
обмежуватися селф-таск-менеджментом через Google Docs, то професійна командна
робота має бути ефективною. Тому ми відразу почали шукати зручний таск-
менеджер для себе, і **з Worksection був метч з першого погляду.**  
  
![](/images/upload/Site24_Spysok_ua.@x1.png)

######  Список завдань у Worksection

## Як Worksection допомагає вам у роботі?

Система дає змогу ефективно та без втрат **менеджерити всі проєктні та
внутрішні задачі,** а також розуміти час виконання конкретних завдань і
рахувати внутрішню рентабельність проєктів.

  

Worksection ми взяли у роботу настільки швидко, що **команда не мала жодних
проблем з переходом.** Просто ми перестали писати задачі на листочках і стали
фіксувати їх в системі. І кожен новий співробітник приходив на готову
внутрішню культуру роботи з проєктами.

## Що, на вашу думку, є запорукою успішного проєкту?

**Секрет успішного проєкту** – в якісному менеджменті, плануванні, делегуванні
та контролі проєкту в цілому і окремих завдань. Помилки неминуче будуть
траплятися, єдиний спосіб їх уникати – це не працювати зовсім. Але головне –
аналізувати причини відхилень реальної ситуації від планової, щоб робити
висновки і коригувати процеси в подальшій роботі.

## Чи порекомендували б ви Worksection іншим власникам бізнесів?

Я дійсно вже неодноразово рекомендувала Worksection колегам і буду
продовжувати це робити. На мій погляд, це – **якісна, проста і зрозуміла
система,** яка допомагає менеджерити робочі проєкти та досягати успіху.