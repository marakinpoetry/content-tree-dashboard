---
author: Unknown
category: Кейси
content_hash: be7a984c7ab6f737
content_type: blog_post
created: '2023-06-26'
department: marketing
document_id: marketing_content_blog_posts_geometry-s_про_цінність_worksection_для_інженерноі_компаніі_uk.md_161e4298
knowledge_value:
  applicability_score: 8.0
  impact_score: 5.0
  overall_score: 6.8
  uniqueness_score: 7.0
language: uk
last_validated: '2025-06-18'
modified: '2025-06-18'
original_id: 996
source: mysql_migration
status: active
tags:
- blog
- migrated
title: GEOMETRY-S_про_цінність_Worksection_для_інженерноі_компаніі_uk
validation_status: valid
meta_title: GEOMETRY-S про цінність Worksection для ... | Worksection Управління Проектами
meta_description: Worksection для інженерної Дізнайтеся більше про ефективне управління
  проектами з Worksection.
keywords:
- команда
- завдання
- worksection
canonical_url: /blog/uk/geometry-s_про_цінність_worksection_для_інженерноі_компаніі_

hierarchical_tags:
  primary:
    category: business_type
    value: construction

  content_attributes:
    stage: Pre-Registration
    content_type: article
    language: uk
---

# GEOMETRY-S: про цінність 
Worksection для інженерної 
компанії

**Олег Самчик** , СЕО компанії GEOMETRY-S, поділився з нами, як його команда
мігрувала з Бітрікс24 до Worksection всього за тиждень, які основні завдання
допомагає закривати система для управління проєктами і в чому користь сервісу
для інженерної компанії.

#### **Коротка довідка:**

[**GEOMETRY-S**](https://geometry-s.com/) – українська компанія, яка
займається проєктуванням інженерних мереж цивільних та виробничих будівель з
використанням BIM-технологій (інформаційне моделювання). Команда GEOMETRY-S
працює на ринку з 2012 року.

  

![](/images/upload/Geometry_S.@x1.png)  

## Чому вирішили впроваджувати сервіс для управління проєктами?

Взагалі систему запровадили в 2017 році. Наша команда поступово зростала, з
нею зростала кількість проєктів, які ми вели одночасно, тож ми зрозуміли, що
**Google-таблиці вже не підходять.** Так ми почали роботу з Бітрікс24.

## Як відбувався процес міграції з Бітрікс24?

Процес переходу з Бітрікс24 на Worksection **зайняв до 1 тижня.** Деякі
складнощі виникли в процесі міграції завдань у зв’язку з великою їх кількістю
(більше 8000), тому довелось підчистити Бітрікс перед міграцією, видалити всі
старі завдання та залишити тільки актуальні по поточних проєктах.  
  

Команда, яка наразі налічує 15 інженерів, а також близько 10 підрядників, у
нас злагоджена, тому **повністю підтримала перехід.** Кілька днів пішло на
налаштування стадій, міток та акаунтів користувачів. Також варто зазначити, що
адаптацію значно прискорила демонстрація можливостей і налаштувань
Worksection. Всього за півгодини ми отримали відповіді на всі наші питання.

## Як Worksection допомагає вам у роботі?

Основні завдання по проєктах мають фіксовані бюджети, тому дуже зручно бачити
фінансову звітність по проєкту, скільки бюджету закладено, як він
розподілений, і скільки наразі лишилось. Також для окремих проєктів (в
основному іноземних) ми маємо **погодинну оплату** , то ж трекінг також
використовуємо. Маємо змогу налаштувати індивідуальну вартість години для
кожного користувача (наприклад, якщо в нас студент на тестовому періоді), що
також зручно.

  

І головне – історія роботи над завданням: будь-коли можна підняти архів і
знайти все, що необхідно, в коментарях. Вся наша компанія підключена до
Worksection, і **вся робоча комунікація** відбувається там.

  

![](/images/upload/Geometry_S_komunikatsija.@x1_1.png)  

  

Тому з того, що хотілось би додати – це чати по проєктах, бо іноді питання не
прив’язані до конкретних завдань. Але ми також знайшли рішення – створюємо в
проєкті окреме завдання з назвою «чат».

## У чому цінність Worksection для інженерної компанії?

Ми – проєктне бюро, тому наші проєкти включають увесь **цикл розробки
інженерних мереж та об’єктів архітектури.** Починаючи від збору вихідних даних
від замовника та закінчуючи погодженням проєктної документації в усіх
експертних установах.

  

Повний цикл проєкту несе у собі велику кількість завдань. Деякі можуть йти
паралельно, а деякі тільки послідовно, і відповідно зміщення строків по одній
задачі в цьому випадку впливає на терміни всього проєкту. Тут ми
використовуємо **Діаграму Ганта:** зв’язуємо між собою завдання, коригуємо їх
в процесі та бачимо реальну картину і реальну дату фінішу. Це дозволяє
позбавитися від «сюрпризів» та приймати рішення заздалегідь.

  

![](/images/upload/Geometry_S_Diahrama_Hanta.@x1_1.png)  

  

Також ми залучаємо клієнтів до проєктів у системі, зокрема для проєктів з
погодинною оплатою. Клієнт має змогу бачити трекінг, брати участь в
оперативному обговоренні питань прямо в коментарях до завдань, апрувити та
навіть самостійно створювати нові завдання для подальшої роботи. Це абсолютно
**прозора система комунікації,** що зменшує кількість рутинної роботи та
розв’язує менеджеру руки для більш стратегічних питань.  
  
Дуже зручно те, що в системі є **інтеграція з Телеграм.** Наразі 90%
комунікації у завданнях ведеться саме через Телеграм-бот.  
  
![](/images/upload/Telehram_Geometry_ua.@x1.png)  

## Чи є у вас внутрішні правила щодо користування Worksection?

Так, ми маємо низку внутрішніх **корпоративних регламентів,** зокрема щодо
ведення роботи у Worksection: вимоги до найменування завдань, наповнення
вихідними даними (строк, трудовитрати, бюджет), стадій Канбану та
відповідальним за стадії, по якому “рухаються” завдання в процесі, а також
правила закриття та приймання завдань тощо.

## Ви порекомендували б Worksection іншим компаніям?

Так, звісно! Якщо ви **хочете розвиватися** , то рано чи пізно ви прийдете до
питання впровадження системи управління проєктами. Так чому б не зробити це
зараз? Тим паче, коли є такий крутий український продукт.