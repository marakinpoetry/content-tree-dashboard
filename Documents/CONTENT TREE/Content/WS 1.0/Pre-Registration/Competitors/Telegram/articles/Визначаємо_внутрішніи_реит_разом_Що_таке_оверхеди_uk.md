---
author: Unknown
category: PM
content_hash: bde877b6663cebcb
content_type: blog_post
created: '2024-01-05'
department: marketing
document_id: marketing_content_blog_posts_визначаємо_внутрішніи_реит_разом_що_таке_оверхеди_uk.md_8ba8eaed
knowledge_value:
  applicability_score: 8.0
  impact_score: 5.0
  overall_score: 6.8
  uniqueness_score: 7.0
language: uk
last_validated: '2025-06-18'
modified: '2025-06-18'
original_id: 1073
source: mysql_migration
status: active
tags:
- blog
- migrated
title: Визначаємо_внутрішніи_реит_разом_Що_таке_оверхеди_uk
validation_status: valid
meta_title: Визначаємо внутрішніи реит разом Що таке... | Worksection Управління Проектами
meta_description: разом. Що таке оверхеди? Дізнайтеся більше про ефективне управління
  проектами з Worksection.
canonical_url: /blog/uk/визначаємо_внутрішніи_реит_разом_що_таке_оверхеди_uk

hierarchical_tags:
  primary:
    category: competitor
    value: telegram

  content_attributes:
    stage: Pre-Registration
    content_type: article
    language: uk
---

# Визначаємо внутрішній рейт 
разом. Що таке оверхеди?

**Все має свою ціну.** Проте інколи визначити її буває досить складно.
Наприклад, це стосується тих випадків, коли потрібно оцінити нестандартну,
творчу та/або заздалегідь не прогнозовану по витратах задачу.

  

Скільки коштує така робота для замовника? А для команди виконавця? Щоб
відповісти на ці питання, **бізнесу треба з’ясувати, як розрахувати внутрішній
рейт.**

## Що таке рейт в роботі?

###### **Поняття рейту в роботі можна пояснити як** вартість праці спеціаліста
за одиницю часу. Найчастіше рейт вимірюють в годинах, але за бажанням компанії
можна встановити рейт за день, тиждень чи інший період часу.

![](/images/upload/Rating_2.@x1.png)  

**Рейт в роботі зручний для** оцінки вартості послуги або проєкту, а також для
оцінки доходів. Якщо ви знаєте, скільки заробляє кожен працівник за годину, то
легко розрахуєте заробіток за весь витрачений час команди на проєкт.

  

Коли ми з’ясували, що рейт — це, по суті, «прайс» спеціаліста, то стає
зрозумілим, що **рейти в роботі дуже відрізняються в залежності від багатьох
факторів:**

  * **Сфера діяльності.** Рейти для фахівців різних спеціальностей зазвичай відрізняються. Наприклад, рейт фінансового аналітика вищий за рейт секретаря.
  * **Рівень кваліфікації.** Навіть в одній професії кваліфікація впливає на рейт, тобто рейт senior програміста вищий, ніж рейт junior програміста.
  * **Географія.** В різних країнах та регіонах рейти часто відрізняються: рейти в IT в США зазвичай вищі, ніж в Україні, а в столиці — вище за регіони.

​Також рейт може залежати **від форми зайнятості працівника,** тому що рейти
для працівників в штаті компанії визначаються роботодавцем, а фрілансери самі
виставляють прайс за свою роботу.

  

![](/images/upload/Rating_3.@x1.png)​​​​​​​​​​​​​​

  

**Проте буває, що тільки рейтів недостатньо для розрахунку вартості роботи.**
Нещодавно, говорячи [про ​типи
контрактів,](https://worksection.com/ua/blog/five-contracting-types.html#read)
ми згадували приклади проєктів, у яких фіксована оплата неможлива.

  

Отже, доводиться додатково вираховувати, які саме спеціалісти будуть залучені
у робочі процеси та скільки часу їм знадобиться. **А також до цього всього
долучаються оверхеди.**

## Що таке оверхеди?

###### **Оверхеди (overhead costs) —** це витрати виконавців, без яких вони
просто не зможуть працювати. Тобто оверхеди = накладні витрати. Наприклад,
плата за оренду офісу, комунальні послуги в офісі, підписки на ПЗ для роботи
та т.ін.

![](/images/upload/Rating_4.@x1.png)  

**Таким чином, оверхеди — це** обов’язкові розходи, виключити які неможливо, і
тому необхідно враховувати у ціні продукту чи сервісу, щоб не опинитися у
збитках.

  

**Окрім оверхедів, неодмінною є зарплата співробітників.** Тобто вартість
однієї години роботи кожного фахівця, залученого у проєкті, помножена на
кількість затрачених годин.

## Як вирахувати внутрішній рейт?

Якщо скласти зарплату команди і оверхеди — отримаємо внутрішній рейт, тобто
обов’язкові внутрішні розходи виконавця. Відповідно, **щ об порахувати
прибуток виконавця, необхідно від загальної суми оплати відняти внутрішній
рейт.**

  

![Оплата роботи виконавцем мінус внутрішній рейт = прибуток
виконавця.](/images/upload/Rating_5.@x1_2.png)  

**Відповідно,** за допомогою цієї формули можна розрахувати всі її складові:

  * Оплата проєкту мінус прибуток = внутрішній рейт.
  * Внутрішній рейт + бажаний прибуток = вартість проєкту, яку можна назвати замовнику.

Також за допомогою цього рівняння можна визначити, **як оцінити годину
виконавця, щоб досягнути собівартості (простіше кажучи, вийти в нуль).**

​​​​​​​​​​​

  

![Внутрішній рейт = \(зарплата виконавця + оверхеди\)/розділені на робочі
години.](/images/upload/Rating_6.@x1.png)

## Чи можуть оверхеди змінюватись?

###### **​****Якщо змінюються накладені витрати — змінюються і оверхеди.**  
**Наприклад,** якщо оренда офісу або комунальні послуги підвищуються, то це
призведе до збільшення оверхедів.

#### Що ще може спричинити зміну оверхедів?

  * **Зміни в обсягах виробництва або продажів,** оскільки компанії потрібно буде збільшити штат персоналу.
  * **Зміни в цінах на ресурси,** тому що вартість сировини входить до накладних витрат.
  * **Зміни в технологіях,** якщо компанія інвестує в нові технології і потрібно оплачувати навчання персоналу та технічне обслуговування обладнання.
  * **Зміни в регулюванні:** нові податки або нормативні вимоги тощо.

​​​

Внутрішній рейт компанії також зміниться з урахуванням оновлених оверхедів.

## Як Worksection допомагає контролювати внутрішній рейт?

**[Інструменти Worksection](https://worksection.com/ua/overview.html)**
допомагають контролювати витрати та враховувати оверхеди завдяки інструментам
для:

### Відстеження часу та оплачуваних години.

**​​Worksection дозволяє відстежувати час,** витрачений на кожне завдання та
підзавдання.

  

**Враховуючи вартість години кожного співробітника,** Таймер розраховує
вартість його роботи в проєкті. Дані можна використати для створення рахунку
для клієнта або для формування зарплати.

  

![](/images/upload/Post_imeg6.@x1_2.png)  

**Ця функція допомагає** точно виміряти ефективність команди, розумно
розподіляти час, ефективно керувати бюджетами проекту та виставляти рахунки
клієнтам.

### Відстеження бюджету та фінансова звітність

Відстежуючи витрати проекту та порівнюючи їх із бюджетом, **ви можете
контролювати затрати та запобігати перевитратам.**

  

![](/images/upload/Rating_9.@x1.png)  

**Інструменти звітності Worksection** надають уявлення про фінансові аспекти
проектів та допомагають приймати обґрунтовані рішення.

### Інтеграції Worksection

**Можливості інтеграції з іншими інструментами:** CRM системами, GoogleDocs,
Таблиці, Slack, Telegram тощо забезпечує безперебійну передачу даних і
централізоване керування.

  

![](/images/upload/Rating_10.@x1.png)  

**Також є відкритий API,** який дозволяє обмінюватися даними з Worksection.
Інтеграції синхронізують процеси, а також зменшують потребу в ручному
оновленні та введенні даних, а отже — в ризиках помилок через “людський
фактор”.

  

**Ці та багато інших функцій роблять Worksection оптимальним рішенням для
врахування рейтів в IT та всіх інших галузях.** Для всіх типів digital
компаній, консалтингу, юридичних фірм, фрілансерів і всіх, хто працює на
погодинній оплаті Worksection — просто ідеальна система керування командною
роботою на всіх етапах. ​​​​​​​​