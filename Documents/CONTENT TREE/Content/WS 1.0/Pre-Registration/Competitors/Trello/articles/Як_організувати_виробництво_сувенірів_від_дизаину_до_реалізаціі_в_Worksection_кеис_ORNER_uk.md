---
author: Unknown
category: Кейси
content_hash: ced9d44109c27bff
content_type: blog_post
created: '2025-02-20'
department: marketing
document_id: marketing_content_blog_posts_як_організувати_виробництво_сувенірів_від_дизаину_до_реалізаціі_в_worksection_кеис_orner_uk.md_1b602644
knowledge_value:
  applicability_score: 8.0
  impact_score: 7.0
  overall_score: 7.1
  uniqueness_score: 6.0
language: uk
last_validated: '2025-06-18'
modified: '2025-06-18'
original_id: 1273
source: mysql_migration
status: active
tags:
- blog
- migrated
title: Як_організувати_виробництво_сувенірів_від_дизаину_до_реалізаціі_в_Worksection_кеис_ORNER_uk
validation_status: valid
meta_title: Як організувати виробництво сувенірів ві... | Worksection Управління Проектами
meta_description: сувенірів від дизайну до реалізації Дізнайтеся більше про ефективне
  управління проектами з Worksection.
keywords:
- команда
- worksection
canonical_url: /blog/uk/як_організувати_виробництво_сувенірів_від_дизаину_до_реаліза

hierarchical_tags:
  primary:
    category: competitor
    value: trello

  content_attributes:
    stage: Pre-Registration
    content_type: article
    language: uk
---

# Як організувати виробництво 
сувенірів від дизайну до реалізації 
в Worksection — кейс ORNER

Компанія ORNER працює на українському ринку вже 11 років та має **команду з 40
спеціалістів.** Це дизайнери, маркетологи, логісти, бухгалтери та інші
відділи.

  

ORNER невпинно зростає та тестує для себе нові напрямки. Темп розвитку
сформував потребу компанії у прозорому менеджменті різнопланових процесів в
одному місці. Щоб не втрачати контроль і масштабувати бізнес без хаосу,
команда ORNER впровадила Worksection.

  

![](/images/upload/Case_ORNER_3.@x1.png)​​​​​​​​​​​​​​​

## Про компанію

[ORNER](https://orner.com.ua/) — це український бренд, який розробляє та
випускає якісні подарунки за доступною ціною. Серед продуктів компанії посуд,
канцелярія, настільні ігри, текстиль тощо. Бренд працює виключно з
українськими виробниками, контролюючи кожен етап виробництва — від ідеї до
готового виробу.

  

Команда з 40 спеціалістів успішно **обробляє 100 000 замовлень** **щорічно,**
створює нові дизайни та постійно експериментує з форматами.

## Запит

До роботи з Worksection команда ORNER використовувала
[Trello.](https://worksection.com/ua/blog/worksection-vs-trello.html) З часом
інструмент перестав відповідати потребам бізнесу. Завдання накопичувалися у
вигляді списків та було важко відстежити зміни.

  

> «Trello більше схожий на записник для завдань, а нам потрібен був інструмент
> з розширеним функціоналом для їх систематизації», — Олена Сіденко, Art
> Director компанії ORNER

Окрім хаотичного управління задачами, виникали труднощі зі зберіганням і
обміном файлами. Завантаження об’ємних документів було неможливим, що
створювало проблеми в роботі дизайнерів, маркетологів та інших команд.

  

Узгодження макетів, підготовка рекламних матеріалів і технічних специфікацій
вимагає постійного доступу до актуальних версій документів. Однак через
системні обмеження Trello важлива інформація часто губилася.

  

Ці виклики сформували запит на **платформу, яка мала систематизувати
управління завданнями та забезпечити зручну роботу з файлами в межах однієї
системи.**

## Виклики клієнта

### Впровадження нової системи

###### **Проблема:** Перехід з Trello на Worksection вимагав освоєння нового
інструменту разом з переглядом сталих робочих процесів. Оскільки Trello став
частиною щоденної рутини, ці зміни викликали спротив команди та потребували
часу на адаптацію.

* * *

**Рішення:** Компанія приділила особливу увагу процесу адаптації. Кожен
співробітник отримав достатньо часу для освоєння Worksection без зайвого
тиску.

  

> «Я впевнена, що зміни повинні відбуватися органічно, інакше вони не
> приживаються», — Олена Сіденко, Art Director ORNER

Для переходу на Worksection компанія призначила відповідального, який керував
процесом впровадження. Консультації з менеджером Worksection допомогли глибше
зануритись в систему та зрозуміти, як краще налаштувати інструмент під потреби
команди.

  

Зараз у компанії для кожного напрямку діяльності створені окремі проєкти у
Worksection. Задачі поділяються на категорії, такі як актуальні, нові ідеї, та
відкладені.

### Об’єднання робочих інструментів

###### **Проблема:** Завдання ставились на електронну пошту або месенджери,
лікарняні та відпустки відзначалися в окремому сервісі, а робочі файли
зберігалися у різних інструментах. Це ускладнювало процес управління через
необхідність постійних узгоджень між інструментами.

* * *

**Рішення:** Worksection об'єднав усі процеси в одній системі, спрощуючи
управління завданнями та обмін файлами.

  

Функціонал графіків співробітників дозволяє бачити, хто з команди у відпустці
або на лікарняному. Це дало можливість відмовитися від сторонніх інструментів
для контролю вихідних співробітників.

  

![](/images/upload/Case_ORNER_4.@x1.png)​​​​​​​​​​​​

  

> «Функція відмітки відпусток і лікарняних — це супер. Зручно заходити в
> задачу і бачити, відповідальна людина у відпустці або хворіє», — Олена
> Сіденко, Art Director ORNER

### Структурування роботи

###### **Проблема:** Відсутність системи моніторингу ускладнювало дотримання
термінів. Було важко координувати велику кількість задач із різними статусами
та пріоритетами. Через це задачі затримувалися на окремих етапах.

* * *

**Рішення:** Використання кастомних статусів допомогло систематизувати робочі
процеси та оперативно реагувати на проблемні етапи. Додатково команда
призначила відповідальну особу для контролю оновлень і термінів у Worksection.

  

![](/images/upload/Case_ORNER_5.@x1.png)  

Це значно зменшило ризики зриву дедлайнів та підвищило безперебійність
процесів. Такий підхід підвищив прогнозованість виконання завдань і
мінімізував втрати часу через неузгодженості в команді.

### Контроль та планування навантаження

###### **Проблема:** Відсутність точних даних про витрати часу на виконання
завдань призводила до неточностей у плануванні навантаження. Дедлайни
встановлювалися орієнтовно, нерівномірне навантаження було стресом для
команди.

* * *

**Рішення:** Впровадження тайм-трекера дало змогу об’єктивно оцінювати витрати
часу на завдання. Це допомогло точніше планувати терміни виконання та уникнути
перевантаження команди.

  

> «Важливо вміти визначити момент, коли правки вже не покращують результат.
> Завдяки тайм-трекеру видно, скільки часу йде на кожен етап і чи варто
> витрачати на нього більше ресурсів», — Олена Сіденко, Art Director ORNER

Прозора система звітності забезпечила реальні дані для аналізу продуктивності
та коректного планування майбутніх проєктів. Розуміння завантаженості команди
посприяло ефективному розподілу ресурсів, оптимізації робочих процесів і
знизила ризики прострокованих дедлайнів.

  

![](/images/upload/Case_ORNER_6.@x1.png)

### ​​Багато сповіщень і апдейтів

###### **​ Проблема:** Сповіщення про оновлення задач надходили на робочу
пошту, що спричиняло плутанину та перевантаження вхідних листів. Через це
важливі повідомлення губилися серед інших і команда могла пропустити критичні
оновлення.

* * *

**Рішення:** Інтеграція Worksection із Telegram дозволила отримувати
сповіщення у зручному форматі та швидко реагувати на зміни. Це спростило
комунікацію між учасниками задач та усунуло потребу створювати окремі чати для
обговорень.

  

> «Інтеграція Worksection із Telegram значно спростила роботу. Усі сповіщення
> завжди під рукою, і ми миттєво бачимо оновлення по задачах», — Олена
> Сіденко, Art Director ORNER

Мобільна версія Worksection забезпечила доступ до оновлень у будь-який момент,
що особливо важливо для швидких перевірок і узгоджень.

* * *

#### _«Кожна задача у Worksection — це окрема папка з усією необхідною
інформацією. Можна повернутися до задачі через кілька місяців і зрозуміти, хто
за що відповідав і на якому етапі були затримки», — Олена Сіденко, Art
Director ORNER_

####  _​ ​​​​​​​​​​​​​​​​_

####  _​Повне відео-інтерв’ю з Оленою Сіденко дивіться на нашому  
[YouTube-каналі](https://www.youtube.com/watch?v=P9f8WA56vjk)
![](https://cdn.jsdelivr.net/npm/emoji-datasource-
apple@14.0.0/img/apple/64/1f3a5.png)_